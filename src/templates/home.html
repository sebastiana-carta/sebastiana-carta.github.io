<head> </head>





<body>
<h1>IPPOTERAPIA  </h1>
<p>L'ippoterapia, o equitazione a scopo terapeutico, ha origine empiriche antiche perché il cavallo, con le sue straordinarie doti di sensibilità, di adattamento, di intelligenza è ritenuto, da sempre, e non a torto, "straordinaria medicina". 
L’uso dell’equitazione a scopo terapeutico ha avuto inizio già nell’opera di Ippocrate di Coo (460-370 a.C.), che consigliava lunghe cavalcate per combattere l'ansia e l'insonnia. Una prima documentazione scientifica sull'argomento la dobbiamo al medico Giuseppe Benvenuti (1759). 
Alla fine della prima guerra mondiale il cavallo è entrato nei programmi di riabilitazione, inizialmente in Scandinavia e in Inghilterra, poi in numerosi altri paesi.
L' ippoterapia, detta Terapia con il Mezzo del Cavallo (TMC), è stata introdotta in Italia nel 1975 dalla dottoressa belga Danièle Nicolas Citterio che ha contribuito all’uso terapeutico del cavallo attraverso anche l’opera dell’Associazione Nazionale Italiana per la Riabilitazione Equestre (ANIRE).
L’ippoterapia agisce grazie all’interazione uomo-cavallo a livello neuro-motorio e a livello neuro-psicologico.
  </p>
<h2> “E’ impossibile non comunicare”…(L’ippoterapia e l’autismo)</h2>
<p>Il titolo dell’articolo di oggi è tratto da un discorso fatto da Paul Watzlawick,
psicoterapeuta e ricercatore presso il Mental research institute di Palo Alto (Usa), considerato il maggior esperto in materia di comunicazione. 
Egli afferma che questa asserzione è valida anche per le patologie più diverse e complesse, come l’autismo, dove sembra non esistere alcun tipo di comunicazione o relazione con la persona che ha questi disturbi.
I soggetti affetti da autismo, per esempio, “guardano senza guardare, odono senza ascoltare, toccano senza toccare, vivono in un tempo senza tempo dove non esiste ieri, oggi o domani“. Secondo il professore, nel caso di bambini con blocchi psico-motori o autistici, è necessario tenere sempre presente il loro mondo, costituito maggiormente da immagini e sensazioni, ma si deve riuscire a trarli fuori dalla loro dimensione; ed è proprio in questo contesto che l’ippoterapia può costituire un aiuto e un supporto validissimi. Con l’ippoterapia, il contatto con il cavallo, ha il pregio di stimolare la relazione con l”altro”, prediligendo un canale non verbale, basato su gesti e carezze. Questa interazione agisce proprio su quell’aspetto comunicativo in apparenza negato, ma che viene stimolato in maniera diretta dalla relazione con l’animale. La figura del “cavaliere” attiva inoltre, un livello più profondo legato alla favola ed al gioco, rendendo più probabile lo sblocco della realtà. Per promuovere un cambiamento all’interno di tali disturbi, si è constatato che la sinergia e il trattamento in parallelo dell’ippoterapia (e/o pet-terapy) con la psicoterapia e la logopedia, offre ai genitori un’ottima opportunità di percepire il bambino non più come “mancante” o “carente”. Questo è invece “competente” e “partecipe” di un processo che, in un contesto terapeutico familiare più ampio, può reintrodurre lo scorrere del tempo e del movimento, restituendo la dimensione evolutiva. Nella terapia a cavallo il bambino sperimenta la partecipazione nell’agire e la soddisfazione nel riuscire che accompagnano la nascita del senso di realtà. L’acquisizione di volontà, di tenacia e perseveranza e, soprattutto, di autovalorizzazione, allontanano la dimensione di rifiuto della realtà e del tempo in cui vive il bambino autistico. Con il cavallo il bambino attiva meccanismi funzionali alla nascita della coscienza di sé: vissuti corporei e percettivi nelle diverse dimensioni, il riconoscimento delle proprie potenzialità, la percezione delle proprie possibilità di provare e costruire affetti, la facoltà di capire le relazioni con gli altri, la voglia di godere di una certa autonomia; l’equitazione mette quindi di fronte a sé e agli altri stimolando la crescita ed il rinforzo del Sé. La relazione con il cavallo non è verbale ma si fonda su una comunicazione analogica che comprende l’espressione fisica,
la reattività emotiva ed una empatia che si struttura su elementi istintivi. In quest’ottica l’ippoterapia può essere considerata una terapia corporea in cui la comunicazione tra bambino e cavallo avviene attraverso un dialogo tonico dove ad ogni movimento fatto dal cavallo risponde uno fatto dal bambino e viceversa. La bellezza, l’imponenza, la potenza fisica del cavallo, così come la sua socievolezza e curiosità, motivano il ragazzo a scoprire nuovi orizzonti relazionali mettendosi alla prova e stimolando nuove reazioni nell’”amico destriero”. </p>
<h3> 
 Naturalmente gli incontri con bambini autistici non sono semplici da affrontare. 
 La terapista infatti deve affrontare le diverse  problematiche legate alla patologia, quali:                                                                                                                                                     
  <p> 
  <ol>
  <il>Incontinenza emotiva: essa viene controllata attentamente e continuamente dalla terapista con l’uso della musica, del tono della voce, con il suo atteggiamento affettuoso oltre che dal ritmo del passo del cavallo che induce tranquillità.   </il>
  <il>Siderazione affettiva: la terapista deve portare il piccolo paziente ad un vero sviluppo affettivo riconoscendo gli atteggiamenti controfobici che si manifestano attraverso un’apparente espansività affettuosa.
</il>
  <il>Isolamento: la terapista utilizza la relazione col cavallo per sviluppare la partecipazione del bambino e il suo desiderio di esserci attivamente. </il>
  <il>Difficoltà cognitive: occorre che la terapista trovi il modo, il linguaggio e lo stimolo per far capire al bambino gli ordini e le situazioni che si sviluppano nell’incontro, come per esempio il punto verso cui dirigersi attraverso i vari riferimenti del maneggio. </il>
   <il>Riduzione dell’attenzione: spetta alla terapista non far cadere l’interesse e portare a compimento gli esercizi, facendo rimanere il bambino attivo per tutto il tempo previsto.</il> 
  </ol></p>
</h3>
  
</body>
